### Εργαστήριο #2 - Εισαγωγή στη Java, τη JVM και το JDK
___
Σκοπός του δεύτερου εργαστηρίου είναι να εξοικειωθείτε με βασικά στοιχεία της γλώσσας προγραμματισμού Java: Μεταβλητές, πρωτογενείς τύποι δεδομένων, μετατροπές, τελεστές, σχόλια <!-- & έλεγχος ροής -->

---
#### Χρήση τερματικού ####
* Windows Command Prompt in 15 Minutes https://www.cs.princeton.edu/courses/archive/spr05/cos126/cmd-prompt.html
* The Linux command line for beginner https://ubuntu.com/tutorials/command-line-for-beginners#3-opening-a-terminal
___
#### Ασκήσεις ####
* Διορθώστε το `Defaults.java` ώστε να κάνει μόνο τις απολύτως απαραίτητες αρχικοποιήσεις.
* Μελετήστε το `Constants.java`, σε ποιο σημείο μπορεί να γίνει αρχικοποίηση μιας final μεταβλητής;
* Δημιουργήστε μια κλάση java, με όνομα `PrimitiveDefaults`, η οποία να έχει ένα static member από καθένα από τους 8 πρωτογενείς τύπους, _χωρίς να τα αρχικοποιείτε_, και στη μέθοδο `main()` να τυπώνει καθεμιά από αυτές τις μεταβλητές στο τερματικό. Τι τιμές εμφανίζονται;
* Δημιουργήστε μια κλάση java, με όνομα `PrimitiveInit`, η οποία να έχει ένα static member από καθένα από τους 8 πρωτογενείς τύπους, δώστε τιμές χρησιμοποιώντας literal του ίδιου τύπου όπου είναι δυνατό _εντός της μεθόδου `main()`_, και στη συνέχεια να τυπώστε καθεμιά από αυτές τις μεταβλητές στο τερματικό.
* Μελετήστε, μεταγλωτίστε και εκτελέστε το `IntScanner.java` το οποίο προτρέπει το χρήστη να δώσει ένα ακέραιο αριθμό. Στη συνέχεια δημιουργήστε το IntScanner_ext.java το οποίο δέχεται και εκτυπώνει δύο (2) ακέραιες παραμέτρους από το τερματικό, καθώς και άθροισμα και το ποιλίκο αυτών.

**Ασκήσεις συγγραφής κώδικα (👀 από εσάς, όχι το AI..)**
* Γράψτε ένα πρόγραμμα σε Java το οποίο μετατρέπει θερμοκρασία _που δίνει ο χρήστης_ από βαθμούς Κελσίου σε Φαρενάιτ. Για τη μετατροπή πολλαπλασιάστε τη θερμοκρασία Κελσίου επί 9/5 και προσθέστε 32.
* Ένα κατάστημα βιολογικών ειδών χρεώνει 3,60€ την εξάδα, ενώ χρεωνει 0,75€ κάθε ένα αυγό εκτός συσκευασίας εξάδας. Γράψτε ένα πρόγραμμα σε Java το οποίο ζητά από το χρήστη το πλήθος των αυγών που επιθυμεί, υπολογίζει και εμφανίζει το συνολικό κόστος της παραγγελίας αναλυτικά. Πχ:
      Παραγγείλατε 16 αυγά, δλδ 2 6άδες κόστους 3,60€ καθεμία και 4 ακόμη αυγά κόστους 0.75€ κάθε ένα. Συνολικό κόστος 10,20€

* Γράψτε ένα πρόγραμμα σε Java που δηλώνει ως σταθερά τον αριθμό των χιλιομέτρων (1,852) που ισούνται με ένα ναυτικό μίλι. Το πρόγραμμά σας να ζητά από το χρήστη μια απόσταση σε ναυτικά μίλια και να υπολογίζει και να εμφανίζει την τιμή σε χιλιόμετρα. Πχ:
        Απόσταση σε ναυτικά μίλια: 17
        Απόσταση σε χιλιόμετρα: 31,484